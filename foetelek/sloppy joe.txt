	Egy nagy serpenyőben, olívaolajon üvegesre pirítjuk a kockákra vágott vöröshagymát, zöld kaliforniai paprikát és jalapenot, (kimagozva), majd hozzádobunk egy darabka vajat is, és jól összepároljuk.A serpenyő egyik oldalára kotorjuk a zöldségeket, majd a másik oldalára halmozzuk a darált marhahúst, és jól lepirítjuk.
    Ezt követően az egészet összekeverjük, és további 5-6 percig pároljuk. Ezt követően hozzákeverjük a ketchup-ot, a paradicsompürét, a mustárt, a Worcestershire-szószt és a barna cukrot is. Frissen őrölt borssal és a sóval ízesítjük.
    20-30 percig rotyogtatjuk, közben kettévágjuk a bucikat, és sütőpapírral bélelt tepsibe helyezzük őket (az aljukat).
    A ragut elosztjuk a bucik alján, megszórjuk őket gazdagon reszelt cheddarral és karikára vágott csemegeuborkával. Rájuk helyezzük a tetőket, amiket lekenünk majonézzel és megszórunk sajttal.
    Betoljuk a 220 fokos sütőbe, és 10-15 perc alatt összedurrantjuk. Ha kész, szórjuk meg friss petrezselyemmel és karikára vágott jalapenóval.
    Kólával és sült hasábburgonyával tálaljuk! Eszméletlen jó!

